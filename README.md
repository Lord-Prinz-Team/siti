# siti

## 🤔 Potrzeby, na które odpowiada nasze rozwiązanie 

Inspiracją do stworzenia aplikacji był problem jaki dostrzegł jeden z członków naszej drużyny. Pewnego dnia, podczas swojej codziennej drogi do szkoły, zauważył on porozrzucane po całej ulicy śmieci, które z nieopróżnianego od kilku dni kosza wywiał wiatr. W tamtej okolicy do pracy, czy szkoły śpieszy codziennie wiele osób, jednak nikt nie zareagował. Przyczyn tego może być wiele; czy to brak czasu i cierpliwości na wykonanie telefonu, czy niewiedza związana z instytucją do której taką sprawę należało zgłosić.
Nasza aplikacja odpowiada na te wszystkie problemy oferując użytkownikom (czyli obywatelom) możliwość zgłaszania usterek i sugestii w szybki i przejrzysty sposób. Po otrzymaniu nowego zawiadomienia, władze miasta mogłyby szybko podjąć odpowiednie kroki, by usterkę usunąć. Takie działania z pewnością poprawiłyby zadowolenie mieszkańców, którzy już więcej nie musieliby czekać wiele dni na usunięcie incydentu. Co więcej, zmieniany przez urzędników na żywo status zgłoszenia, dawałby użytkownikom pewność, że ich zawiadomienie nie zostało zignorowane.
Nasza aplikacja odpowiada także na problem związany z obecnym dzisiaj kryzysem. Sprawdzenie, czy w którejś latarni na terenie całego miasta przepaliła się żarówka, zbieranie rozniesionych przez wiatr śmieci, czy koszt wody lejącej się godzinami z nieszczelnej studzienki to dla miasta ciężar finansowy, nie mówiąc już o marnowaniu zasobów i bezpieczeństwie mieszkańców. Poprzez zmniejszenie liczby kontroli i większe zaufanie mieszkańcom, dzięki naszej aplikacji udałoby się zwyczajnie zmniejszyć wydatki miasta, a zaoszczędzone w ten sposób środki mogłyby wspomóc na przykład budżet obywatelski.

## 🎈 Sposób działania

Dzięki naszej aplikacji użytkownik może dokonać zgłoszenia usterki czy incydentu, a także zaproponować pomysł w ramach budżetu obywatelskiego. W tym celu należy, w zależności od wybranej zakładki, kliknąć w przycisk "New report" lub "New idea" i wypełnić wszystkie wymagane pola. Do zgłoszenia należy też wybrać lokalizację na mapie. Można to zrobić na dwa sposoby: poprzez kliknięcie na pole z mapą i wybranie właściwego miejsca lub naciśnięcia przycisku wybierającego aktualną lokalizację użytkownika. W przypadku dodawania nowego zgłoszenia, użytkownik musi dołączyć obraz z galerii lub zrobić zdjęcie, które najlepiej przedstawia zgłaszany incydent. Listę aktualnych zgłoszeń i propozycji obywatelskich można zobaczyć w zakładkach "Reports" lub "Ideas". Każde zgłoszenie można kliknąć, by poznać więcej szczegółów, sprawdzić lokalizację, czy datę dodania. W przypadku pomysłów budżetu obywatelskiego można również głosować na wybrane przez siebie propozycje. Każdy oddany głos ma wpływ na pozycję pomysłu na liście i zwiększa szansę na jego dostrzeżenie.

## 🚀 Dalszy rozwój

Nasza aplikacja pod względem wprowadzania na rynek nie wymaga dokonania zmian w sposobie, w jaki instytucje takie jak urząd miasta, czy gminy pracują teraz nad "tradycyjnymi" zgłoszeniami. Stąd też, podczas pierwszej fazy wdrożenia, nasza aplikacja byłaby jedynie rozszerzeniem usług, które byłyby oferowałby urząd. Wierzymy, że już w tym momencie obywatele oraz same miasta i gminy zaczęłyby dostrzegać korzyści płynące z oferowanego przez nas rozwiązania. W kolejnym, drugim etapie ważne byłoby nawiązanie trwałej współpracy w zakresie przyjmowania zgłoszeń z firmami/instytucjami świadczącymi na danym obszarze usługi. Dzięki temu część pracy związanej z przekierowywaniem informacji do odpowiednich spółek i podejmowaniem przez nie zleceń uległaby znacznemu skróceniu. Podczas ostatniego etapu wdrożenia, aplikacja miałaby potencjał stania się głównym źródłem, przez które obywatele zgłaszaliby usterki i sugestie dotyczące budżetu obywatelskiego. 

## 🌵 Ryzyka i zagrożenia

Głównym problemem naszego projektu jest konieczność współpracy urzędu miasta/gminy z osobami zarządzającymi aplikacją. To właśnie dzięki pomocy i zaangażowaniu urzędników, wszelkie zgłoszenia i propozycje obywatelskie byłyby w stanie być roziązywane w szybkim tempie. Uważamy jednak, że jest to możliwe do osiągnięcia w dłuższym czasie, ponieważ większościowe, albo nawet całkowite przejście miasta na taki sposób zgłaszania i rozwiązywania problemów odjęłoby urzędnikom pracy przy "tradycyjnych" zgłoszeniach, dodatkowo upraszczając cały proces.

## 🏆 Dlaczego powinniśmy wygrać?

Nasz projekt idealnie wpasowuje się w temat konkursu i realizuje założenia tak popularnego w ostatnich czasach inteligentnego miasta, ponieważ stawia on na szybką wymianę danych, podnosi jakość życia obywateli i w perspektywie czasu pozwala lepiej gospodarować zasobami. Także otwarty dostęp do danych i transparentność działania pozytywnie wpływa na niezwykle istotny odbiór władz lokalnych przez obywateli.
Nasz projekt ma bardzo wysoką szansę na wprowadzenie w życie, ponieważ nie wymaga dokonania szeregu skomplikowanych zmian, ani nie generuje wysokich kosztów obsługi - wręcz przeciwnie, pozwala miastu zaoszczędzić środki finansowe i zasoby.

## 🧭 Wykorzystane technologie

Aplikacja została zaprogramowana w Expo. Jest to multiplatformowy framework do tworzenia aplikacji mobilnych w technologii React w językach JS i TS - my wykorzystaliśmy ten drugi. Backend został napisany w języku TypeScript (środowisko Node.JS), przy pomocy biblioteki express. Wszystkie dane tekstowe które otrzymujemy, przechowywane są w bazie danych MongoDB, przesyłane przez aplikację mobilną zdjęcia są przekazywane na zewnętrzny hosting obrazów - cloudinary.

## 🌠 Aplikacja (.apk)

https://drive.google.com/file/d/1mG5N5ONWdY2qeJwJwkNqN4vcAx9AExpV/view?usp=sharing
